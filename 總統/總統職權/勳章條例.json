{
    "title": "勳章條例",
    "versions": [
        "中華民國36年11月29日修正",
        "中華民國36年12月10日公布"
    ],
    "types": [
        "異動條文"
    ],
    "law_data": [
        {
            "note": "(授勳事由)",
            "rule_no": "第一條",
            "content": "　　中華民國人民有勳勞於國家或社會者，得由國民政府授予勳章。\n　　國民政府為敦睦邦交，得授予勳章於外國人。",
            "relates": {}
        },
        {
            "note": "(勳章種類)",
            "rule_no": "第二條",
            "content": "　　勳章除已授予之釆玉勳章外，分左列四種：\n　　釆玉大勳章。\n　　中山勳章。\n　　卿雲勳章。\n　　景星勳章。",
            "relates": {}
        },
        {
            "note": "(采玉大勳章)",
            "rule_no": "第三條",
            "content": "　　國民政府主席佩帶釆玉大勳章。\n　　釆玉大勳章得特贈友邦元首，並得派專使齎送。",
            "relates": {}
        },
        {
            "note": "(授予中山勳章情形)",
            "rule_no": "第四條",
            "content": "　　有左列勳勞之一者，得授予中山勳章，由國民政府主席親授之：\n　　一、統籌大計，安定國家者。\n　　二、翊贊中樞，敉平禍亂者。\n　　三、其他對於建國事業有特殊勳勞者。",
            "relates": {}
        },
        {
            "note": "(公務員授予卿雲勳章、景星勳章情形)",
            "rule_no": "第五條",
            "content": "　　公務人員有左列勳勞之一者，得授予卿雲勳章或景星勳章：\n　　一、於國家行政、立法、司法、考試、監察制度之設施，著有勳勞者。\n　　二、於國民經濟教育文化之建設，著有勳勞者。\n　　三、折衝樽俎，敦睦邦交，獲得外交上之勝利者。\n　　四、宣揚德化，懷遠安邊，克固疆圉者。\n　　五、辦理僑務，悉協機宜，功績卓著者。\n　　六、救濟災害，撫綏流亡，裨益民生者。\n　　七、維持地方秩序，消弭禍患，成績優異者。\n　　八、中央或地方官吏在職十年以上，成績昭著者。\n　　九、襄助治理，賢勞卓著，迭膺功賞者。",
            "relates": {}
        },
        {
            "note": "(非公務員授予卿雲勳章、景星勳章情形)",
            "rule_no": "第六條",
            "content": "　　非公務人員有左列勳勞之一者，得授予卿雲勳章或景星勳章：\n　　一、有專門發明或偉大貢獻，有利國計民生者。\n　　二、創辦救濟事業，規模宏大，福利社會者。\n　　三、興辦教育文化事業歷史深長，足資模範者。\n　　四、保衛地方，防禦災害，屢著功效，足資矜式者。\n　　五、經營企業，輔助政府，功在民生者。\n　　六、學識淵深，著述精宏，有功文化教育者。",
            "relates": {}
        },
        {
            "note": "(外國人授予卿雲、景星勳章情形)",
            "rule_no": "第七條",
            "content": "　　友邦公務員或人民，有左列勳勞之一者，得授予卿雲勳章或景星勳章：\n　　一、抑制強暴，伸張正義，有利我國者。\n　　二、宣揚我國文化，成績昭著者。\n　　三、周旋壇坫，有助我國外交者。\n　　四、促成其政府或人民，與我國以物資上或精神上之援助者。\n　　五、貢獻各種偉大計劃，有裨我國建設事業者。\n　　六、創辦教育或救濟事業，有功於我國社會者。",
            "relates": {}
        },
        {
            "note": "(其他應授勳情形)",
            "rule_no": "第八條",
            "content": "　　凡有勳勞於國家社會，為前三條所未列舉而確應授予勳章者，亦得比照前三條之規定行之。",
            "relates": {}
        },
        {
            "note": "(卿雲勳章及景星勳章分等)",
            "rule_no": "第九條",
            "content": "　　卿雲勳章及景星勳章，得依勳績分等，並以大綬、不用綬、領綬、襟綬附勳表、襟綬五種區別之。",
            "relates": {}
        },
        {
            "note": "(勳章分等及授予人)",
            "rule_no": "第十條",
            "content": "　　前條大綬及不用綬勳章，由國民政府主席親授之，領綬勳章，由國民政府發交主管部會授予之。襟綬勳章，由國民政府遞發該管長官授予之。\n　　受勳人在外國者，得遞發當地大使館公使館或領事館授予之。\n　　授予勳章，應附發證書。",
            "relates": {}
        },
        {
            "note": "(授予勳章之晉等)",
            "rule_no": "第十一條",
            "content": "　　授予勳章，得因積功晉等，並得加授別種勳章，但一人不得同時授予兩種勳章。",
            "relates": {}
        },
        {
            "note": "(勳績之審核)",
            "rule_no": "第十二條",
            "content": "　　勳績之審核，由稽勳委員會行之，但國民政府主席特贈或特授者，不在此限。",
            "relates": {}
        },
        {
            "note": "(勳績授予日)",
            "rule_no": "第十三條",
            "content": "　　授予勳章，於元旦及革命政府紀念日行之，但特贈或特授者，不在此限。",
            "relates": {}
        },
        {
            "note": "(軍人授勳)",
            "rule_no": "第十四條",
            "content": "　　陸海空軍軍人之授勳，另以法律定之。",
            "relates": {}
        },
        {
            "note": "(褫奪公權者繳還勳章證書)",
            "rule_no": "第十五條",
            "content": "　　因犯罪褫奪公權者，應繳還勳章及證書。",
            "relates": {}
        },
        {
            "note": "(施行細則)",
            "rule_no": "第十六條",
            "content": "　　本條例施行細則，由內政部外交部僑務委員會及銓敘部會同定之。",
            "relates": {}
        },
        {
            "note": "(施行日)",
            "rule_no": "第十七條",
            "content": "　　本條例自公布日施行。",
            "relates": {}
        }
    ]
}
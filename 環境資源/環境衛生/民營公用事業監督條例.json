{
    "title": "民營公用事業監督條例",
    "versions": [
        "中華民國20年2月21日修正",
        "中華民國20年3月7日公布"
    ],
    "types": [
        "異動條文"
    ],
    "law_data": [
        {
            "note": "",
            "rule_no": "第一條",
            "content": "　　凡民營公用事業，除法律別有規定外，依本條例監督之。",
            "relates": {}
        },
        {
            "note": "",
            "rule_no": "第二條",
            "content": "　　左列各款之公用事業，除由中央或地方公營者外，得許民營。\n　　一、電燈、電話及其他電氣事業。\n　　二、自來水。\n　　三、電車、公共汽車或長途汽車。\n　　四、煤氣。\n　　五、航運。\n　　六、航空。\n　　七、其他依法得由民營之公用事業。",
            "relates": {}
        },
        {
            "note": "",
            "rule_no": "第三條",
            "content": "　　民營公用事業，除應由中央主管機關監督者外，其經營範圍，屬於縣區域者，由縣政府監督。屬於市區域者，由市政府監督。屬於縣市兩個區域以上者，由省政府監督。",
            "relates": {}
        },
        {
            "note": "",
            "rule_no": "第四條",
            "content": "　　民營公用事業，經監督機關許可後，應依法聲請登記。\n　　監督機關為前項許可時，應核定籌備期限。",
            "relates": {}
        },
        {
            "note": "",
            "rule_no": "第五條",
            "content": "　　民營公用事業，業經許可而逾許可之籌備期限，仍不開始營業者，監督機關得撤銷之。",
            "relates": {}
        },
        {
            "note": "",
            "rule_no": "第六條",
            "content": "　　民營公用事業，在本條例施行前設立者，應將其組織經過及與行政機關所約定之條款，呈報監督機關。如監督機關認為有修正之必要、應擬具意見，分別咨呈中央主管機關核准。但已得國民政府或其所屬主管機關之許可者、不在此限。",
            "relates": {}
        },
        {
            "note": "",
            "rule_no": "第七條",
            "content": "　　民營公用事業，非呈經監督機關核准，不得變更其名稱，組織及營業計劃，並不得移轉營業權於他人。\n　　訂立或修正有關公眾用戶之各項規章，或收費辦法，應呈報監督機關核准備案。",
            "relates": {}
        },
        {
            "note": "",
            "rule_no": "第八條",
            "content": "　　民營公用事業，應於每營業年度終，造具左列各款表冊呈報監督機關。\n　　一、重要職員及其履歷。\n　　二、工務上設備及計劃。\n　　三、營業狀況。\n　　四、收支報告。\n　　監督機關接到前項各款表冊、應即摘要公布。",
            "relates": {}
        },
        {
            "note": "",
            "rule_no": "第九條",
            "content": "　　民營公用事業，其全年純利達到實收資本總額百分之二十五時，其次年應減少收費，或擴充設備。\n　　前項減少收費或擴充設備，由監督機關斟酌用戶代表及民營公用事業雙方之意見決定之。",
            "relates": {}
        },
        {
            "note": "",
            "rule_no": "第十條",
            "content": "　　民營公用事業管理不善或設備不周，致妨礙用戶利益或損害社會安全時，監督機關得限令改良。",
            "relates": {}
        },
        {
            "note": "",
            "rule_no": "第十一條",
            "content": "　　民營公用事業，不得加入外股或抵借外債。",
            "relates": {}
        },
        {
            "note": "",
            "rule_no": "第十二條",
            "content": "　　民營公用事業所在地區域之人民，對於創辦及投資，有優先權。",
            "relates": {}
        },
        {
            "note": "",
            "rule_no": "第十三條",
            "content": "　　民營公用事業，如其性質在同一區域內不適於並營者，非認原有營業之設備力，確已不能再行備充至足供公用之需要時，於同一營業區域內，不得有同種第二公用事業之設立。",
            "relates": {}
        },
        {
            "note": "",
            "rule_no": "第十四條",
            "content": "　　民營公用事業滿三十年後，監督機關得備價收歸公營，但須於一年前通知。\n　　本條例施行前設立之民營公用事業，至本條例施行滿三十年後，得準用前項規定，收歸公營，其許可年限較短者，從其規定。",
            "relates": {}
        },
        {
            "note": "",
            "rule_no": "第十五條",
            "content": "　　民營公用事業收歸公營時，應按其現有資產總額，照專門家評定之價給付。\n　　前項評價有異議時，由該地法院派員三人，地方自治團體及商會各派員二人，組織評價委員會審定之。",
            "relates": {}
        },
        {
            "note": "",
            "rule_no": "第十六條",
            "content": "　　民營公用事業有違背本條例第六條至第十條之規定者，監督機關得按其情節處以一千圓以下之罰鍰，或令股東會或董事會撤換其負責人員，有違背本條例第十一條之規定者，監督機關得停止其營業權之一部或全部。\n　　前項處分，應呈經中央主管機關核准。",
            "relates": {}
        },
        {
            "note": "",
            "rule_no": "第十七條",
            "content": "　　本條例自公布日施行。",
            "relates": {}
        }
    ]
}
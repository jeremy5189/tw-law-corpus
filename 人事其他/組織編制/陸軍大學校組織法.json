{
    "title": "陸軍大學校組織法",
    "versions": [
        "中華民國21年4月4日修正",
        "中華民國21年4月20日公布"
    ],
    "types": [
        "異動條文"
    ],
    "law_data": [
        {
            "note": "",
            "rule_no": "第一條",
            "content": "　　陸軍大學校為選拔品學優越之青年軍官，修習高等用兵學術，養成軍事高等人才。",
            "relates": {}
        },
        {
            "note": "",
            "rule_no": "第二條",
            "content": "　　陸軍大學校直屬於參謀本部。",
            "relates": {}
        },
        {
            "note": "",
            "rule_no": "第三條",
            "content": "　　陸軍大學校之教育綱領及研究要項，由參謀本部定之。",
            "relates": {}
        },
        {
            "note": "",
            "rule_no": "第四條",
            "content": "　　陸軍大學校之職員如左。\n　　校長。\n　　教育長。\n　　教務主任。\n　　聘任兵學教官。\n　　兵學補助教官。\n　　兵學教官。\n　　教官。\n　　編譯主任。\n　　編譯官。\n　　副官。\n　　軍需。\n　　軍醫。\n　　獸醫。\n　　文官。\n　　職員階級、人數、薪餉、等級，由參謀本部呈請國民政府核定。",
            "relates": {}
        },
        {
            "note": "",
            "rule_no": "第五條",
            "content": "　　陸軍大學校職員之職責如左。\n　　校長綜理校務，有事故時，得由教育長代理之。\n　　教育長承校長之命，督率各教官、副官暨有關教育之各員，任教育上之計劃實施，並關於一切研究事項。\n　　教務主任承校長教育長之命，輔佐教育計劃之實施，並處理關於教務上一切事項。\n　　聘任兵學教官、兵學補助教官、兵學教官、教官，承校長教育長之命，任學術上之教授及研究。\n　　編譯主任承校長、教育長之命，綜理編譯事務。\n　　編譯官承校長、教育長及編譯主任之命，口譯、筆譯及編輯之責。\n　　副官、軍需、軍醫、獸醫、文官等，承校長、教育長之命，分掌事務。",
            "relates": {}
        },
        {
            "note": "",
            "rule_no": "第六條",
            "content": "　　陸軍大學校學員，須具有左列資格，經試驗及格者。\n　　一、步、騎、砲、工、輜等兵科之軍官，曾畢業於國內外陸軍軍官學校或同等之學校，其修業期間在一年半以上者。\n　　二、曾畢業於國內外航空學校之航空軍官。\n　　三、曾服軍職二年以上，確有現任底差者。\n　　四、勤勉強健、品行端正，確有成材之希望者。\n　　五、年齡須在三十歲以內。但經國民政府特准者，不在此限。",
            "relates": {}
        },
        {
            "note": "",
            "rule_no": "第七條",
            "content": "　　陸軍大學校每年考取學員一班，每一班一百名，修學期間三年，其試驗規則另定之。",
            "relates": {}
        },
        {
            "note": "",
            "rule_no": "第八條",
            "content": "　　陸軍大學校學員入校後，仍支原薪不得開除其底差。",
            "relates": {}
        },
        {
            "note": "",
            "rule_no": "第九條",
            "content": "　　陸軍大學校於每年教育上適當之時期，得派遣學員於必要之部隊，使服隊附勤務或派往學校工廠見習，但派往隊附勤務或見習之學員，須受各該長官之指揮監督，隊附勤務或見習完畢時，各該長官須將其服務見習之成績通知學校，以備考查。",
            "relates": {}
        },
        {
            "note": "",
            "rule_no": "第十條",
            "content": "　　學員入校三月後，應行甄別考試，並於每學年終行學年考試，均以六十分為及格，屆時由校長呈請參謀總長蒞校，或派員監試，第三學年終行畢業考試，由校長呈請參謀總長，轉呈國民政府主席，派員監試。",
            "relates": {}
        },
        {
            "note": "",
            "rule_no": "第十一條",
            "content": "　　學員因身體或其他原因不適於修學，或不能於修學期間完成預定學術，或學年考試成績不及格者，即由校長開具事由，呈報參謀總長留級，或命其退學，送回原送機關，其成績優異者，校長得呈請參謀總長咨行所屬長官，酌予升獎。",
            "relates": {}
        },
        {
            "note": "",
            "rule_no": "第十二條",
            "content": "　　陸軍大學校於畢業考試完畢時，應調製各學員能力證明書及考試成績表，造具表冊，呈送參謀本部。\n　　參謀本部審核前項證明書及成績表後，決定畢業學員之人數及名次，通知軍政部及訓練總監部備案，並令知陸軍大學校。\n　　陸軍大學校遵照參謀本部令知造具畢業學員名冊，呈參謀本部轉請國民政府主席，親臨授畢業學員以畢業證書及畢業徽章。",
            "relates": {}
        },
        {
            "note": "",
            "rule_no": "第十三條",
            "content": "　　學員畢業後，由校長呈請參謀總長，送回原送機關。",
            "relates": {}
        },
        {
            "note": "",
            "rule_no": "第十四條",
            "content": "　　校長於每年夏期，可給學員以三星期內之休假。",
            "relates": {}
        },
        {
            "note": "",
            "rule_no": "第十五條",
            "content": "　　校長得令兵學教官服隊附勤務或參加演習。",
            "relates": {}
        },
        {
            "note": "",
            "rule_no": "第十六條",
            "content": "　　校本部、教務處、編譯處、騎術處及兵學研究會之組織，依附表之規定。[附：陸軍大學校編制表]",
            "relates": {}
        },
        {
            "note": "",
            "rule_no": "第十七條",
            "content": "　　本法自公布日施行。",
            "relates": {}
        }
    ]
}
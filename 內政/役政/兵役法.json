{
    "title": "兵役法",
    "versions": [
        "中華民國22年6月9日制定",
        "中華民國22年6月17日公布"
    ],
    "types": [
        "異動條文"
    ],
    "law_data": [
        {
            "note": "",
            "rule_no": "第一條",
            "content": "　　中華民國男子，服兵役之義務，依本法之規定。",
            "relates": {}
        },
        {
            "note": "",
            "rule_no": "第二條",
            "content": "　　兵役分左列二種。\n　　一、國民兵役。\n　　二、常備兵役。",
            "relates": {}
        },
        {
            "note": "",
            "rule_no": "第三條",
            "content": "　　男子年滿十八歲至四十五歲，在不服本法所定之常備兵役時，服國民兵役，平時受規定之軍事教育，戰時以國民政府之命令徵集之。",
            "relates": {}
        },
        {
            "note": "",
            "rule_no": "第四條",
            "content": "　　常備兵役分為現役、正役、續役。\n　　平時徵集年滿二十歲至二十五歲之男子，經檢定合格者，入營服現役，為期三年，除上等兵及各種特業兵外，均滿二年歸休，輜重運輸兵滿半年得歸休。正役以現役期滿退伍者充之，為期六年，平時在鄉應赴規定之演習，戰時動員，召集回營。續役以正役期滿者充之，其役期自轉役之日起，至滿四十歲止，任務與正役同。\n　　常備兵在地方自治未完成之區域，得就年齡合格志願服兵役之男子募充之。",
            "relates": {}
        },
        {
            "note": "",
            "rule_no": "第五條",
            "content": "　　常備各役，在戰時得延長其服役期限。",
            "relates": {}
        },
        {
            "note": "",
            "rule_no": "第六條",
            "content": "　　關於兵役事務及在鄉軍人各種事項，由軍政部、內政部協同管理之。",
            "relates": {}
        },
        {
            "note": "",
            "rule_no": "第七條",
            "content": "　　關於國民軍事教育事項，由訓練總監部、教育部協同管理之。",
            "relates": {}
        },
        {
            "note": "",
            "rule_no": "第八條",
            "content": "　　為前二條各項事務之準備及實施，應就全國地方劃定師區、團區，於區內設置必要機關，掌理其事。\n　　各地方官署及自治機關，對於前項所載各事項，有依法令協助辦理之責。",
            "relates": {}
        },
        {
            "note": "",
            "rule_no": "第九條",
            "content": "　　左列各事項由主管官署規定之。\n　　一、常備兵之徵募與退伍及回營事項。\n　　二、常備兵之服役事項。\n　　三、徵募兵之檢查事項。\n　　四、國民軍事教育事項。\n　　五、國民兵戰時徵集之準備實施，及服役之規定事項。\n　　六、在鄉軍人之管理及召集事項。\n　　七、關於師區、團區之事項。",
            "relates": {}
        },
        {
            "note": "",
            "rule_no": "第十條",
            "content": "　　國民兵役及常備兵役之免役、緩役事項，另定之。",
            "relates": {}
        },
        {
            "note": "",
            "rule_no": "第十一條",
            "content": "　　關於海軍之兵役另定之。",
            "relates": {}
        },
        {
            "note": "",
            "rule_no": "第十二條",
            "content": "　　本法施行日期以命令定之。",
            "relates": {}
        }
    ]
}
{
    "title": "褒揚抗戰忠烈條例",
    "versions": [
        "中華民國35年2月28日制定",
        "中華民國35年3月12日公布"
    ],
    "types": [
        "異動條文"
    ],
    "law_data": [
        {
            "note": "(褒揚之依據)",
            "rule_no": "第一條",
            "content": "　　凡抗禦外侮忠勇義烈之官兵、人民，合於左列各款之一者，依本條例褒揚之：\n　　一、殺敵致果，建立殊勛者。\n　　二、盡力守土，忠勇特著者。\n　　三、臨難不屈，以身殉國，或不受敵人利誘威脅，致傷亡或拘囚者。\n　　四、舉義鄉里，抵抗敵人，或毀壞敵用重要戰具者。\n　　五、毀家紓難，或計劃守土，著有功績者。\n　　六、個人或全家或全村與敵人搏鬥，致傷亡或被燬者。\n　　七、因守土傷亡者。\n　　八、其他忠勇義烈事蹟，足資矜式者。",
            "relates": {}
        },
        {
            "note": "(褒揚方法)",
            "rule_no": "第二條",
            "content": "　　褒揚方法如左：\n　　一、國民政府明令褒揚，行政院院令褒揚，或內政部部令褒揚。\n　　二、國民政府題頒匾額，行政院題頒匾額，或內政部題頒匾額。\n　　三、國葬，公葬或入葬國殤墓園。\n　　四、入祀忠烈祠，或建立紀念坊碑。\n　　五、事蹟宣付國史館，或令刊入省志、縣志。",
            "relates": {}
        },
        {
            "note": "(褒揚之程序)",
            "rule_no": "第三條",
            "content": "　　應受褒揚之忠勇義烈官兵、人民，由主管機關詳填事蹟，並檢同證明文件，轉內政部核定或核議轉呈核定。",
            "relates": {}
        },
        {
            "note": "(地方政府轉請褒揚)",
            "rule_no": "第四條",
            "content": "　　應受褒揚之鄉鄰，或事蹟表著地之公正人士，亦得連名臚列事實，聲請該管地方政府轉請褒揚。",
            "relates": {}
        },
        {
            "note": "(獎金或卹金)",
            "rule_no": "第五條",
            "content": "　　受褒揚人除依法獎卹外，必要時，得特給獎金或卹金。\n　　前項獎金、卹金由國庫支給。",
            "relates": {}
        },
        {
            "note": "(施行日)",
            "rule_no": "第六條",
            "content": "　　本條例自公布日施行。",
            "relates": {}
        }
    ]
}